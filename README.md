# CovidSkin
L'objectiu principal del projecte és aportar el nostre coneixement per tal de contribuir a la investigació mèdica de les afectacions a la pell que presenten pacients afectats per la Covid-19, mitjançant la recollida d’informació anònima de les reaccions dermatològiques que pateixen pacients afectats pel virus, amb la finalitat de poder determinar en un futur com afecta el virus de la Covid-19 a la nostra pell.

# Situació actual de la Covid-19
Hi ha un ampli desconeixement de com afecta el SARS-CoV-2 al nostre organisme, però segons s'ha observat durant la primera fase de la pandèmia, gran part de la població afectada per la Covid-19 han patit diverses alteracions dermatològiques. 

Els estudis científics han mostrat que els pacients afectats per la Covid-19 poden presentar diverses reaccions a la pell, que principalment consisteixen en: àrees acrals d’eritema-edema amb vesícules o pústules, erupcions vesiculars, lesions urticarials, erupcions maculopapulars o necrosis. 

Les diferents tipologies de lesions detectades a la pell semblen estar relacionades amb la càrrega viral a la qual estem exposats, i s’estima que poden ser útils per a poder identificar pacients afectats per Covid-19 de forma precoç així com predir els casos que poden presentar un gradient de malaltia més elevat.

# Centre de Cooperació per al Desenvolupament - Universitat Politècnica de Catalunya
Aquest projecte s'ha dut a terme gràcies al suport de la Universitat Politècnica de Catalunya i el Centre de Cooperació per al Desenvolupament. El projecte covidskin.org, entre altres propostes, han estat seleccionats per tal de donar resposta a la situació actual fruit de la pandèmia de la Covid-19.

# Exemple
Es pot veure un exemple operatiu del software a https://covidskin.org

# Funcionalitat
Em volgut posar a disposició de la comunitat una web que permet recollir informació anònima de les reaccions dermatològiques que apareixen en els afectats per Covid-19, encara que el software es por adaptar fàcilment a la recollida d'imatges per altres patologíes.

